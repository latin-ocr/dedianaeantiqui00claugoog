Pars prior.

-—-—

Priusquam ad Dianae naturam explicandam accedimus,
nonnulla de gentibus Graecis praemittenda videntur. Cum
enim de Pelasgis et aliis priscis gentibus doctorum hominum
sententiae valde inter se discrepent, summatim de illorum
origine et sthpe agendum nobis erit.

Iam si Pelasgorum nomine utimur, non cumillis facimus,
qui Semitas eos fuisse censent, quamquam non ignoramus
eos ab Herodoto βαρβαροφώνους appellari et nonnullas Pelas-
gorum quae dicuntur religiones velut Samothracicam Semiticas
voces exhibere. Nam cum Iupiter Dodonaeus ab Homero
(Π 233) Pelasgicus appelletur, in intima Graeciae parte
sedem Pelasgorum sitam fuisse certe novimus, quam in
’ regionem Semitas venisse vix credibile est. De eadem
autem gentium familia atque Pelasgi Phryges originem
duxerunt, quaro eorum et linguae et religionis cumGraecis
similitudo notanda est. Nec Tyrrheni, qui per mare Aegaeum
vagabantur, aut Leleges, quae cum Caribus mixta gens erat,
consanguinei non erant. In Graecia ipsa huius magnae
nationis partes residebant: Gadmei Thebis, Minyae Orcho-
mem’ in Boeotia, Erechthidae Athenis, Arcades in media
Peloponneso. Item in Peloponnesum e Phrygia advenit
Pelops non plane alienigena, cum gentes Phrygicae et Graecae
cognatae essent. Ad utrumque igitur Aegaei maris litus
gentes habitabant ex eadem natione ortae et lingua, moribus,

 

