37
verisimile est, qua de re nonnulli dubitaverunt1). Postea
autem a mitigato Graecorum ingenio hoc priscae religionis
institutum ita abhorrebat, ut caedes iam non perpetrarent
sed caerimonias tantum velut flagellationem et consecrationem
hominum retinerent.

Primum quidem multorum auctorum testimoniis 2) traditur
Dianae Orthiae a Spartanis ante Lycurgum juvenes immolatos
esse: postea vero ritum ita mutatum esse, ut puberes flagellis
caesi deae signum cruore adspergerent. Dianam enim de
comminutis sacris minus indignaturam esse censebant, si
eodem modo quo antea Dianae antiquissimam statuam cruore
madidassent. Deinde in Brauroniae Dianae cultu homicidia
primo adhibita esse Suchierus (de Diana Brauronia, Marb. 1847
p. 24 et 33) probavit, qui idem haec immania sacrificia a
barbaris adscita esse recto negavit. Atque illo quidem loco
puellas olim mactatas esse ex caerimonia, quae ἀρκτεία no-
minabatur, colligere possumus. Non procul a Braurona altera
deae huius antiquissimae aedes erat, Halis Araphenidibus,
ubi Dianae postea Tauropolae cognominatae cultum fuisse
Euripides (lphig. Paur. v, 1450—1467) nos docet. Vir ibi aliquis
gladio ad cervices admoto cruorem emittere cogebatur, quem
morem in homicidii locum successisse apparet. Purn Dianae
Munichiae cultus antiquissimo tempore virginis immolatione
polluebatur, cuius in locum postea capra vestibus in virginalem
habitum induta immolabatur³l Memoria dignus est Achaeorum
cultae, quem olim Patris fuisse Pausanias 4) describit: quotannis
enim virginem et puerum, qui formaessent elegantissimi, Dianae
mactabant cognomine Triclariae. Eurypylus vero quidam,
qui Dionysi sacra cum signo dei antiquissimo attulerat, illa
Dianae finivit sacra. Ceterum illam a Pausania traditam
fabulam, qua hominum immolationis originem explicare cona-

———-

²) Voss, Antisymbolic ΙΙ, p. 452. Schoemann, Antiq. Gr. Il,
p. 255. Boettiger, Kunstmythol. 1, p. 155.

²) Paus. Ill, 16, 7. Xenoph. Lac. II, 9. Plut. Lycurg. 18. Cic.
Tusa. ΙΙ, 14, 34. ,

⁸) Paroem. Gr. Ι, p. 402. cl. Suchier, l. l. p. 47.

⁴) Vll, 19. cl. Ε. Curtius, Peloponnes. Ι, p. 445 sq, p. dib.

 

